# Apostazja

Jeśli jesteś na tej stronie, z całą pewnością masz swoje własne, dobre powody żeby chcieć się z kościoła wypisać. 
Jeśli masz wątpliwości potrzebujesz opowiedzi na inne pytania niż te dotyczące formalnej procedury, zachęcam do zapoznania się ze stronami w sekcji [Inne materiały](#Inne-materiały).

# Jak wypisać się z KK?

Zgodnie z wytycznymi z [Uchwały 20/370/2015 Konferencji Episkopatu Polski z dn. 7 października 2015 r.](dokumenty/dekret_ogolny.pdf) procedura wypisania się z Kościoła Katolickiego wygląda następująco:

## 0. Kto może wypisać się z KK?

* Wystąpić z KK może wyłącznie osoba pełnoletnia (pkt 1 ppkt 1)

* Oświadczenie o wystąpieniu z KK musi mieć formę pisemną (pkt 1 ppkt 2)

* Oświadczenia przesłane drogą pocztową, elektroniczną lub złożone przed urzędnikiem cywilnym nie będą skuteczne (pkt 6)

## 1. Zdobycie świadectwa chrztu 

Ten krok jest potrzebny wyłącznie, jeśli chcemy wystąpić z Kościoła w innej parafii niż parafia chrztu (pkt 2 ppkt 2). 

## 2. Przygotowanie oświadczenia

Oświadczenie powinno zawierać (pkt 2):

* dane osobowe (Imię, Nazwisko)
* dane dotyczące daty i parafii chrztu
* wyrażenie woli oraz motywacji wystąpienia z KK
* oświadczenie że występujemy z KK dobrowolnie, świadomi konsekwencji
* nasz odręczny podpis (aby uniknąć możliwości zakwestionowania - warto podpisać oświadczenie w obecności księdza

Oświadczenie drukujemy w 3 kopiach:
* jedna kopia zostanie w archiwum danej parafii (pkt 4 ppkt 1)
* jedna kopia zostanie przesłana do kurii (pkt 4 ppkt 2)
* jedna kopia zostanie nam oddana jako potwierdzenie przyjęcia oświadczenia.

Wzór oświadczenia do pobrania: [apostazja_oświadczenie.docx](dokumenty/apostazja_oświadczenie.docx)

## 3. Wizyta w parafii zamieszkania

Lista rzeczy do zabrania na rozmowę:
* dowód osobisty
* oświadczenie wystąpienia z KK (3 egzemplarze)
* świadectwo chrztu (jeśli potrzebne)
* długopis ;) 

W trakcie rozmowy z księdzem powinny zostać spełnione następujące kroki:

* weryfikacja danych osobowych (pkt 4 ppkt 1)
* weryfikacja poprawności wniosku (pkt 4 ppkt 5)
* rozmowa na temat przyczyny opuszczenia kościoła oraz próba zmiany zdania występującego (pkt 4 ppkt 2-3)
* poinformowanie o konsekwencjach wystąpienia z KK (pkt 4 ppkt 4)

Warto zwrócić uwagę, że rozmowa jest z punktu widzenia procedury kościelnej obowiązkowa, więc nie ma sensu złościć się na księdza

## 4. Konsekwencje opuszczenia KK

* Brak możliwości przyjmowania i brania udziału w sakramentach
* Brak możliwości pełnienia funkcji chrzestnego, świadka, kościelnego
* Zakaz przynależenia do ruchów i organizacji kościelnych i katolickich
* Brak możliwości pogrzebu kościelnego

## 5. Potwierdzenie opuszczenia KK

Kościół nie wydaje formalnego potwierdzenia wystąpienia z KK, ale na życzenie parafia chrztu może wydać świadectwo chrztu ze stosowną adnotacją (pkt 10-11).

# Dokumenty

* [Uchwała 20/370/2015 Konferencji Episkopatu Polski z dn. 7 października 2015 r.](dokumenty/dekret_ogolny.pdf)
* [apostazja_oświadczenie.docx](dokumenty/apostazja_oświadczenie.docx)

# Inne materiały

Inne, warte zobaczenia źródła to:

* https://apostazja.eu - przydatny generator
* https://www.apostazja.info

# O tej stronie

Ta strona powstała jako alternatywa dla innych źródeł w internecie. Jej celem jest zapewnienie jak najszerszego dostępu osób zainteresowanych do informacji na temat opuszczania Kościoła Katolickiego.


